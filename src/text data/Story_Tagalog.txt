Nagbukas agad ng malamig na redhorse si Godo, habang nakaupo si Antokoy sa kanilang terasa
Mayroon na ring pulutan na nakahain sa maliit na lamesa
Imbes na alamano ay iniabot ni Godo ang bote ng beer kay Antokoy na agad namang ininom nito
Sarap na sarap siya sa malamig na beer na dumaan sa kanyang lalamunan.
“Ano pare, nakahain ka na ba?” Tanong ng kumpare niyang kagawad. 
“Oo pare, halika shot mo na muna para sakto mamaya” sagot naman ni Godo.
“Buti naman ata nakakuha sila ng permit na magpasugal eh ang higpit higpit ng mga pulis simula nung nagka Covid.” sabi ni antokoy.
“Ano ka ba naman pare, akala mo naman di moa lam na yung kapitan diyan sa cabangligan e little mayor ng bayan natin
Nakatimbre na yan
Kahit tingnan mo walang magrorondang pulis diyan.” Sabay tawa na sabi ni Godo.
Alas nwebe ang simula ng lucky nine
Umupo sa pwesto ng bangkero si Antokoy sa kaliwa
Ang isa nama’y taga karatig bayan ang nasa kanan
Taga silangan ang nasa harap
Karamihan sa kanila ay walang face mask gaya ni Antokoy.
Pinintahan ni Antokoy ang kanyang baraha ata halos mabali naman ang leeg ni Godo kasisilip dito
Singko ang nasa ibabaw
Dahan dahan niyang pinadaanan ang nasa ilalim
Pinigil ang hininga
Kapag kuatro ito, kukunin ko lahat ng pera dito sa mesa
Pero pag singko, buhaw na
Tinanong ng taga bigay ng baraha kung maghits siya
Muli niyang pinintahan ang hawak niyang baraha, napahingang malalim siya nang makitang kuatro nga ang pangalawang baraha
Napangiti si Antokoy habang kinukuha ang pinanalunan pagkatapos ay nagbawas ng ilalalgay sa tong.
“Swerte.” Nasa isip niya
Kumapit ang swerte dahil sa hindi niya pinansin ang pananalita ng kanyang misis kaninang paalis siya
Nagpatuloy ang sugal hanggang madaling araw
Talagang swerte ang bangka
Unti unting nabawasan ang mga nagtataya sa likod ng mga puntos
Naubusan ng pera ang nasa kaliwa at hawak n ani Antokoy ang susi ng motor ng taga karatig bayan.
Napakaganda ng ngiti ni Godo habang inaayos ang naipon na malutong at gusot gusot na perang papel
Inilagay naman sa maliit na bag ang barya
Bago sila umalis sa lamay ay nagtabi si Antokoy ng buong isang libo at iniabot ito sa asawa ng yumao
Tinahak nila ang daan papunta sa bahay nila Godo at dun hahatiin ang kanila pinanaluna
Tag isa na sila ng sasakyan dahil minaneho nila ang nakasanla na motor ni kagawad.
Tanghali na nang magising si Antokoy kinaumagahan 
Nakaramdam siya ng pangangati ng lalamunan at parang sisipunin
Dumeretso siya sa banyo para maghilamos pagkatapos ng umagahan, humiga ulit siya
Ang akala niya ay nabigla ang katawan niya dahil sa hamog 
Dahil madaling araw na silang umuwi, 
tapos na ang pananghalian ng siya ay magising ulit
Ayos na ang pakiramdam niya
Sumakay siya sa motor at pumunta sa tabing dagat upang tignan kung may nahuli ang mga mangingisda
Naabutan niya ang mga kapwa niyang nag-aangkat
Ngunit nadismaya nung dumating ang mga pumalaod
Kulang pa sa bente kilos ang kanilang huli
Ipinaubaya niya na ito sa mga maingay na babae at hindi na nakihati
Pumunta siya sa palengke at ipinarada ang kanyang sasakyan
Dahil sa malaki ang hati niya sa napanalunan kagabi, bumili siya ng mga kailangan nila
Inikot niya ang bilihan ng karne, isda at gulay at dumaan sa grocery para bumili ng mga stock na pagkain ng mga anak
Kumakain sila ng sitsirya habang sumasagot sa module nila
Pagkalabas sa grocery, nakita niya si Dorot na nagpapataya ng hueteng 
Tinawag niya ito. 
“Tayaan mo nga tres bente.” Sabi niya habang iniaabot ang isang daang piso
Nang pauwi na siya dumaan siya ng dalawang balot sa nagbebenta sa crossing
Dahil sa malakas na hangin, wala na naming pumalaod kinaumagahan
Takot kase ang mga mangigisda ang makipagsapalaran sa load sa sama ng panahon
Meron din nagpupumilit pumalaod na hindi na nakakabalik
Mas madami na naman gagawin si Antokoy sa pamamalengke
Inilagay niya sa bangko ang ibang pinanalunan at baka magastos niya
Kinahapunan nagpunta siya kina Godo, nakipag inuman
Hindi niya pa rin ininda ang pangangati nglalamunan at sipon
Hanggang kailangan na naman magpa antigen test para makapunta sa karatig probinsya
Panatag pa rin si Antokoy na pumunta sa ospital para magpa eksamin
Laking gulat niya nang makita ang resulta na positibo siya sa Covid.
Agad na naipaalam sa mga taga RHU at agad na na-isolate si Antokoy
Diretso rin siyang napa test ng swab test
Isang contact tracer ang nagtanong sa kanya kung saan siya nagpunta nung nakaraang lingo
Labis ang pagkabahala niya ng isa isahin niyang sabihin kung saan siya nagpunta.
Hanggang hapon sunod-sunod dumating ang mga posibleng contacts niya
Kasama dito ang asawa at mga anak niya na sobrang sama ng tingin sa kanya
Gusto niya nang palamon sa lupa at siguradong mahihiya siya sa bunganga ng asawa
Naupo siya sa sulok at nagsimula ang pag ubo.
